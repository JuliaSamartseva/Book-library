# Book-library

Використовуючи засоби ООП, описати авторів, які пишуть книги. Для авторів відоме (справжнє) ім’я, вподобання щодо жанру книг. Для книг відома назва, дата публікації, жанр, розмір (кількість сторінок), а також інформація про авторів. Книги бувають різних типів:

* Книги з одним автором;
* Книги з кількома авторами, участь яких у написанні книги була однаковою;
* Книги з кількома авторами, для кожного відомо, яку частину книги вони написали (наприклад, у відсотках)
* Книги з кількома авторами, але участь першого з авторів вважається більшою за всіх інших (задається відповідний коефіцієнт більший за 1)
* Книги, що складаються з кількох розділів. Для кожного розділу відомий розмір, і свої автори (може бути одна з вже описаних схем авторства).

Автори книги можуть бути під псевдонімами (псевдоніми одного автора можуть бути різними для різних книг, чи навіть для різних розділів однієї книги).
Реалізувати алгоритми для обчислення списку авторів даної книги (їх справжніх імен) та кількості сторінок, які вони в цій книзі написали, а також для заданих авторів – кількість книг та кількість сторінок, які вони опублікували за заданий діапазон дат.
В інтерфейсі користувача реалізувати перегляд дерева жанрів, років та книг, можливість вибрати книгу і подивитись деталі (дату публікації, жанр, список авторів та кількість сторінок кожного). Можливість сортування списку авторів за кількістю сторінок в даній книзі, а також за кількістю книг та сторінок за заданий період.
